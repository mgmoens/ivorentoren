#Gevierendeeld: hoe het gebrek aan een federale status-quo partij Belgische politiek altijd reduceert tot een praatbarak over staatshervormingen

In de wereld zijn er vele landen met sterke regionale verschillen, van culturele, politieke, tot taalkundige. Van al deze landen is België waarschijnlijk het enige waar de oplossing altijd door een vernieuwde staatsstructuur wordt voorgesteld. Wat zijn hier de redenen voor en kunnen we uit een gedoemde cyclus van getater over onze staatstructuur komen? Een analyse door een chaotische Gijzegemnaar.
---

In 1292 werd het Zwitsers Eedgenootschap beklonken. 
Deze vroege versie van wat we vandaag Zwitserland heeft doorheen de eeuwen meerdere verandering aan zijn staatstructuur gehad. De grootste en bekendste is waarschijnlijk het versterken van de federale macht door middel van een federale grondwet halverwege de 19e eeuw. Deze werd nog tweemaal herzien, maar is sterker dan de vroegere staatstructuur, die eerder een militaire alliantie kon genoemd worden. Vandaag de dag wordt deze vroege, confederale staatsstructuur van de Zwitsers nog vaak opgeroepen in debatten over staatstructuren in regio's met sterke verschillen. Echter, het voorbeeldland in kwestie bezit deze structuur zelf niet meer (de Zwitsers geven in vergelijking met de meeste landen wel meer macht en veraantwoordelijkheid aan de regio's).


Moeten we ook zo iets proberen in België? Immers, de Vlaamse en Waalse economieën zijn sterk verschillend. We kunnen zelf extra kantons en lebensraum voorzien voor nog een paar andere talen, zoals West-Vlaams en Limburgs? Wat men zelf kiest, kiest men toch beter? Niet helemaal. In bepaalde Zwitserse kantons is er nog altijd geen algemeen stemrecht voor vrouwen en de Zwitsere politiek staat ook wel eens voor een paar andere hete hangijzers (bijvoorbeeld de magische formule, die niet aan bod komt in dit artikel) die voor crisissen zorgen. Kantonale begrotingen moeten tot op de komma kloppen. Zwitsers krijgen over het algemeen een  hoog loon, maar de extreme levenskost zorgt er wel voor dat de meesten niet rijk op pensioen gaan. Men kan dus zeggen dat het in Zwitserland ook niet altijd rozengeur en maneschijn is. Maar waarom hebben zei die eeuwige discussie over de staatstructuur niet meer?

Een van de redenen is dat regionalisme nooit echt van de grond is geraakt in Zwitserland en geen enkele grote federale politieke partij er openlijk mee flirt. Men zou kunnen zeggen dat de federale consensus regering in het Zwitsers systeem dus een blok vormt die over politieke grenzen heen wel een heel groot deel van de bevolking paait. Met sterke cantons en een geblokkeerde federale regering, die alleen consensus beslissingen maakt, is de gemiddelde Zwitsers allesinds op economisch vlak tevreden. Echter, cantons die geen grote stad bezitten, boeten tamelijk wat in aan gemiddeld inkomen en blijven dus ook Alpenweides.

Dus, om het getater te stoppen, hebben we nood aan federale partijen in federale verkiezingen? Immers, de Zwitsers stemmen voor het federale status quo, meerdere partijen hebben al kritiek geuit op hun systeem.
